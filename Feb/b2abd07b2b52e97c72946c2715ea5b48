Hoërskool Louis Trichardt het die afgelope Vrydag, 27 Januarie, aan ‘n atletiekbyeenkoms by Hoërskool Warmbad gaan deelneem en hul goed van hulle taak gekwyt met 81 eerste plekke. Chrizette Odendaal het vyf eerste plekke ingepalm tydens die byeenkoms in die meisies o.14-afdeling vir 100 meter, 200 meter, 90 meter hekkies, 300 meter hekkies en verspring. Drie Triegies behaal elk vier eerste plekke. Mieke Veldman verwerf eerste plekke in die meisies o.19-afdeling vir 100 meter, 200 meter, verspring en driesprong, terwyl Kailey Botes eerste was in die meisies o.15-afdeling vir 100 meter, 200 meter 90 meter hekkies en 300 meter hekkies. Vhangani Tshivandenkano het eerste plekke in die seuns o.16-afdeling ingepalm vir 100 meter, 200 meter, 110 meter hekkies en 400 meter hekkies. Sewe van Triegies se atlete het gesorg vir nog 21 eerste plekke, met drie eerste plekke elk. Mahome Makaka (seuns o.14) was eerste in die 800 meter, 1 500 meter en 300 meter hekkies; Ahmed Samie (seuns o.15) eerste in die 100 meter, 200 meter en 100 meter hekkies; Tshepo Legodi (seuns o.17) eerste in die 100 meter, 200 meter en 110 meter hekkies; Thabang Masalesa (seuns o.19) eerste in 100 meter, verspring en driesprong, Mijanke Venter (meisies o.15) eerste in die spiesgooi, verspring en driesprong; Elmay Koen (meisies o.16) eerste in 100 meter, 200 meter en driesprong; en Amelia Scheepers (meisies o.16) eerste in die 400 meter, 800 meter en spiesgooi. 