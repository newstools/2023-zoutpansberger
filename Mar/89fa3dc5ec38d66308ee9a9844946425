Die sesjarige Tristan Leeb van Louis Trichardt het die afgelope naweek gewys dat jy nooit te jonk is om jou merk te maak nie. Tristan, ‘n Graad 1-leerling van Laerskool Louis Trichardt, het die afgelope naweek deelgeneem aan die Polokwane Junior Ope-gholftoernooi waar in ‘n 0.10-, o.13-, o.16- en o.19-afdeling gekompeteer is. Hy het weggestap met ‘n eerste plek in die o.10-afdeling met die beste bruto-telling van naweek, 12 houe beter as sy naaste teenstander. Pa Anrich (ook ‘n kranige gholfspeler) en ma Geraldine Leeb is veral baie trots op hulle seun. Hierdie is die eerste groot toernooi wat hy wen. Beide Tristan en Anrich is lede van die Soutpansberg Gholfklub.